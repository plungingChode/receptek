---
# forrás: hpqscan0080.jpg
layout: "~/layouts/Recipe.astro"
draft: true

title: Sakkos tészta

ingredients: |
  tojás -- 6 db
  margarin -- 32 dkg
  porcukor -- 32 dkg
  vaníliás cukor -- 1 csomag
  liszt -- 25 dkg
  kakaó -- 2 dkg
  sütőpor
  rum (vagy rum aroma)
  baracklekvár
  csokimáz
---

A tojást, margarint, porcukrot, vaníliás cukrot és lisztet osszuk két részre, keverjük őket össze külön. Mindkét részhez adjunk egy késhegynyi sütőport, az egyikhez pedig a kakaót. Süssük meg.  

Sütés után egy sárga és barna tésztalapunk van, vágjuk őket csíkokra (4-5 egyenlő részre), hosszában. Rumos baracklekvárral ragasszuk össze "barna-sárga-barna-sárga" sorrendben. Helyezzünk rá súlyt és hagyjuk megkötni a lekvárt, legalább 20 percig. Az elkészült rétegelt tészta így nézzen ki:

```
  /             /
 /             /
+-------------+
|    sárga    |
+-------------+  /
|    barna    | /
+-------------+   /
|    sárga    |  /
+-------------+ /
|    barna    |/
+-------------+
```

A hasábból vágjunk 1cm széles csíkokat, fordítsuk lapjára. Kenjük meg barackízzel, majd tegyük rá a következő lapot úgy, hogy ellenkező színű tészta kerüljük egymásra. Ismételjük meg ezt még kétszer, amíg 4 réteg tészta egymásra kerül. Ezután így nézzen ki:

```
  /               /
 /               /
+-+-+-+-+-+-+-+-+
| s | b | s | b |
+-+-+-+-+-+-+-+-+  /
| b | s | b | s | /
+-+-+-+-+-+-+-+-+   /
| s | b | s | b |  /
+-+-+-+-+-+-+-+-+ /
| b | s | b | s |/
+-+-+-+-+-+-+-+-+
```

Vonjuk be csokoládé mázzal. Miután ez megszáradt, a sütemény fogyasztható.

