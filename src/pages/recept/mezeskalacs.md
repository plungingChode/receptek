---
layout: "~/layouts/Recipe.astro"
title: Mézeskalács karácsonyi figura
author: Mama
ingredients: |
  # Tésztához
  finomliszt -- 50 dkg
  kristálycukor -- 15 dkg
  méz -- 2 dl
  vaj vagy margarin -- 15 dkg
  tojás -- 1 db
  tej vagy tejszín -- 1 dl
  szódabikarbóna -- 1 kávéskanál
  fahéj -- 1 evőkanál
  szegfűszeg
  gyömbér (darált)
  ánizs (darált)

  # Díszítőkrémhez
  porcukor -- 12 dkg
  tojásfehérje -- 1 db
  rizsliszt -- 2 dkg
---

A mézet és a kristálycukrot olvasszuk meg forró víz fölött. Egy másik tálban keverjük össze a tejet és a tojást. Ha a méz megolvadt, folyós állagú, vegyük le a víz fölül, tegyük bele a margarint, hogy megolvadjon. Dolgozzuk össze, majd miután kicsit kihűlt (kb. 40°C-osra, hogy ne csapja ki a tojásfehérjét) adjuk hozzá a tejes-tojásos keveréket. Végül keverjük hozzá apránként a lisztet és egy éjszakára hagyjuk állni, hideg helyen.  

Másnap nyújtsuk a tésztát 2-3mm vastagra, szaggasuk ki és 180°C-ra előmelegített sütőben kb. 5 perc alatt süssük készre.  

Miután a figurák meghűltek, készítsük el a díszítőkrémet. A cukrot és tojásfehérjét verjük habosra, majd adjuk hozzá a rizslisztet és keverjük össze. A krémet töltsük keskeny végű díszítőcsőbe (vagy nejlonzacskóba, és vágjunk egy apró lyukat az egyik sarkán), majd fessük ki a figurákat.  

Várjunk még megszárad a krém, ezután a mézeskalács fogyasztható.