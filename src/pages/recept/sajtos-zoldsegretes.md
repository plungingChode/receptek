---
# forrás: hpqscan0075.jpg
layout: "~/layouts/Recipe.astro"
draft: false

title: Sajtos zöldségrétes

ingredients: |
  # Réteshez
  leveles tészta (mélyhűtött) -- 50 dkg
  tojás -- 3 db
  póréhagyma -- 20 dkg
  sárgarépa -- 20 dkg
  cukkíni -- 20 dkg
  brokkoli -- 15 dkg
  sajt -- 10 dkg
  füstölt, főtt tarja -- 10 dkg
  piros húsú paprika -- 1 db
  pizzafűszerkeverék
  szezámmag
  csilipor
  liszt (nyújtáshoz)
  só
  bors

  # Mártáshoz
  bazsalikom -- 1 szál
  újhagyma -- 4 szál
  natúr joghurt -- 4 dl
  fokhagyma
  olaj
---

A tésztát szobahőmérsékleten hagyjuk felengedni (kb. 1 óra). A zöldségeket megtistítjuk, megmossuk. A póréhagymát, sárgarépát és a hámozatlan cukkínit vékony karikákra, a paprikát kisujjnyi széles csíkokra vágjuk.  

Mélyebb serpenyőben/wokban felforrósítjuk az olajat, beleforgatjuk a póréhagymát, élénk tűzön 1 percig fonnyasztjuk-pirítjuk. Hozzáadjuk a sárgarépát és a cukkínit, 2 perc múlva a paprikát, ízlés szerint sózzuk borsozzuk, egy csipet csiliporral és 1/4 kávéskanál fűszerkeverékkel ízesítjük, majd (két favillval) folyamatosan keverve további 2-3 percig pirítjuk. Hagyjuk kihűlni, beledolgozunk 1 egész tojást és a másik kettő fehérjét.  

A brokkolit apró rázsákra bontjuk, enyhén sós, forró vízbe dobjuk (ha mélyhűtött, fagyos állapotban). Az újraforrástól számított 3 percig főzzük, végül szűrőlapáttal hideg vízbe szedjük és konyharuhára téve szikkadni hagyjuk. A sajtot szálasra reszeljük, a tarját vékony csíkokra vagy apró kockákra vágjuk. A sütőt előmelegítjük 200˚C-ra. Egy nagy sütőtepsit/lapot kibélelünk sütőpapírral.  

Liszttel meghintett, tiszta konyharuhán kb. 35x45 cm-es lapra nyújtjuk a tésztát. Teljes felületét vékonyan megkenjük tojássárgájával, majd a széleken 3-4 cm-t szabadon hagyva a tésztalap felnék eső hosszanti harmadára halmozzuk a zöldségkeverékt. Tetején elosztjuk a brokkolit, a tarját és a sajtot. 3 cm szélesen felhajtjuk a töltelékre a tészta két rövidebb, majd a felénk eső szegélyét, aztán a konyharuha segítségével szorosan feltekerjük. Úgy, hogy hajtogtott szegélye kerüljün alulra, a tepsire gurítjuk/emeljük a rétest, tetejét megkenjük a maradék tojássárgájával, villával megszurkáljuk, sűrűn beszórjuk szezámmaggal, és középső bordamagasságon 40-45 perc alatt megsütjük.  

A _mártáshoz_ az újhagymaszálakat megtisztítjuk, 8-10 cm-es zöldjükkel együtt felkarikázzuk. A bazsalikomot leöblítjük, levélkéit finomra vágjuk. A joghurtot simára keverjük az olívaolajjal, ízlés szerint sóval és frissen őrölt borssal belekeverjük a hagymát, a bazsalikomot és 1 gerezd áttört fokhagymát.  

A rétest hagyjuk langyosra hűlni, majd cikcakkvonalban haladva 5-7 cm oldalú háromszögekre vágjuk, lapos tálra sorakoztatjuk. A joghurtmártást tálkákba szedve kínáljuk hozzá.
