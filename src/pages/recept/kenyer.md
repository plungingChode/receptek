---
# forrás: 
layout: "~/layouts/Recipe.astro"

title: Kenyér

ingredients: |
  liszt -- 0.5 kg
  zsír -- 1 evőkanál
  víz -- 5 dl (kb.)
  élesztő -- 0.5 kocka
  só -- 1.5 teáskanál
  cukor
---

A vizet langyosítsd meg. 3 dl vízbe tegyél egy teáskanál cukrot és morzsold bele
az élesztőt és futtasd fel. Akkor jó, ha az élesztő nagy része felúszott a víz
tetejére és habos kezd lenni.

> Ha szárított élesztőt használsz, nem szükség a vízbe tenni, belekeverheted
> rögtön a lisztbe. 1 zacskó száraz élesztő 0.5 kocka frissnek felel meg.

Zsír helyett használhatsz olajat, ekkor az egy púpos evőkanál zsírt két evőkanál
olajjal pótold.

Keverd össze a lisztet, sót, zsírt és az élesztős vizet, majd gyúrd össze, amíg
a tészta egyenletesen sima nem lesz. Kézzel ez kb. 10 percig, robotgéppel kb. 3
percig tart. Közben a maradék vízből adj hozzá annyit, hogy a tészta ne legyen
túl száraz. 0.5 kg liszthez nagyjából 4-5 dl vízre szükség. Takard le, tedd
meleg helyre és hagyd 1 órán át megkelni.

Nyújtsd ki, majd hajtogasd össze. Tedd formába és a tetejét vágd be 3-4 helyen
átlósan. 200°C-on süsd aranybarnára.
