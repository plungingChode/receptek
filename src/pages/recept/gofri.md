---
layout: "~/layouts/Recipe.astro"
title: Gofri
ingredients: |
  margarin -- 20 dkg
  cukor -- 20 dkg
  tojás -- 3 db
  tej -- 0.5 liter
  liszt -- 50 dkg
  sütőpor -- 1 csomag
  vaníliás cukor -- 1 csomag
  citrom -- 1 db
  só
---

A puha margarint, a cukrot és az egész tojásokat habosra keverjük. Keverjük össze a lisztet a sütőporral. A citromhéjat reszeljük le. A tojásos masszához adjuk hozzá a lisztet, a tejet, a vaníliás cukrot és a reszelt citromhéjat.  

A tésztát jól dolgozzuk össze, annyira híg kell, hogy legyen, hogy a fakanálról lecsöpögjön. Melegítsük fel a kontaktgrillt és kenjük ki margarinnal. Ez utóbbit 3-4 darabonként ismételjük meg. A tésztából kb. 2 decilitert kenjünk szét az alsó rácson, majd csukjuk rá a kontaktgrill felső részét, kb. 3-4 percre. Ha a sütő felső részét túl hamar nyitnánk fel, a tészta szétszakadhat. Aranybarnára süssük, a sütő felső részét óvatosan nyissuk fel és kész a gofri.  

A sima kontaktgrillből kikerülő gofrit szétvághatjuk, a szíves mintájú grillből készültet szétszedhetjük.  

Porcukorral megszórhatjuk, krémmel vagy tejszínhabbal bekenhetjük az egyik oldalt és a másikkal lefedhetjük.  

Hidegen és melegen egyaránt finom.