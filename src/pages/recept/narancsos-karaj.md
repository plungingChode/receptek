---
# forrás: hpqscan0063.jpg
layout: "~/layouts/Recipe.astro"
draft: true

title: Narancsos karaj
# author: <author>
# 6 személyre

ingredients: |
  sertéskaraj (kicsontozott) -- 1 kg
  só
  olaj -- 2 evőkanál
  vaj -- 3 dkg
  narancs -- 4 db
  fehérbor -- 2 dl
  fekete bors (durvára őrölt) -- 1 kk
  reszelt szerecsendió -- 2 csipet
---

A húst körös-köről besózzuk. Az olajat széles lábasban a vajjal megforrósítjuk, a karajt ráfektetjük. 10 percig, többször megforgatva sütjük, majd tepsibe tesszük, zsírjával meglocsoljuk. Két narancsot vékonyan meghámozzuk úgy, hogy héján a fehér bundája ne maradjon rajta - legjobb burgonyahámozóval -, majd gyufaszálnyi csíkokra metéljük. A lemezteleníttt gyümölcs fehér kérgét levágjuk, a narancsot kifilézzük. A többi narancs levét kifacsarjuk. A bort a borssal, a szerecsendióval és a fele narancslével fölforraljuk, a húsra öntjük, és előmelegített sütőben, közepes lángon (180°C; légkeveréses sütőben 165°C) 50 percig sütjük. A narancshéjat 2-3 percig főzzük, jól lecsöpögtetjük. Utána a maradék narancslébe szórjuk, a narancshúst ohzzáadjuk, 2-3 percig főzzük. A pecsenyét 10 percnyi pihentetés után fölszeleteljük, majd a narancsos mártással leöntjük.

Elkészítési idő: 1 óra 25 perc

